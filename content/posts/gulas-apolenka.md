---
title: "Recept na guláš"
date: 2023-06-05T09:06:39+02:00
draft: true
---

# Guláš pro Apolenku
- 3/4 kila cibule
- kilo hovězího
- 4 lžíce sádla, nebo oleje
- 5 lžic sladké papriky
- lžička: majoránky, kmínu, tymiánu
- lžíce octa
- sůl, pepř

Nakrájíme si cibuli a česnek. Cibuli klidně na hrubo, česnek na plátky.
V hrnci opékáme na sádle cibuli pěkně do tmava, když se začne připékat a nejde to seškrabávat, můžeme si pomoci pár lžícemi vody a odvaříme to. Trvá to docela dlouho, ale vyplatí se to. Zvlášť před koncem dost mícháme.
 
Mezi mícháním si nakrájíme maso na pořádný prst široké, 5 cm dlouhé kousky. A do misky si připravíme česnek, tymián, kmín a půlku papriky. Přidáme do hotové cibule, krátce zarestujeme - minutka - a mícháme při tom. Pak přidáme ocet a deset lžic vody. A hned maso, pěkně ho vmícháme do směsi, opatrně osolíme, ztlumíme oheň a přiklopíme pokličkou. 

Necháme dusit, sem tam zkontrolujeme, jestli se nám to nepřipéká a nepotřebuje odmíchat ode dna. Ale když dusíme zvolna, nemělo by. Za necelé dvě hodiny by mělo být maso měkké a my přidáme zbylou papriku. povaříme asi patnáct minut a nakonec vmícháme majoránku, rozemletou mezi dlaněmi. Ochutnáme, dosolíme, hotovo :) 

> Recept je podle žluté kuchařky.

#kuchyně/recepty/české
